<p>
چارچوب دات‌نت یا همان (.NET Framework) یک فناوری نرم‌افزاری است که بر روی بسیاری از نسخه‌های سیستم‌عامل مایکروسافت ویندوز قابل اجراست و به سیستم‌عاملهای دیگر از جمله لینوکس و مکینتاش نیز وارد شده است.[۱] این چارچوب شامل مجموعه ای زبانهای برنامه نویسی است که سی شارپ و ویژوال بیسیک مهمترین آنها می باشند. مجموعه ای از کتابخانه‌های بسیار غنی جهت کمک به سهولت توسعه نرم‌افزار در این چارچوب قرار گرفته اند که در قالب بخشهای عمده ای همچون فناورهای ASP.NET و ADO.NET و بسیاری فن آوری‌های خاص دیگر ارائه می شوند که تعداد آنها در نسخه‌های اخیر همگام به خاص تر شدن اهداف مایکروسافت بیشتر شده است.
</p>
<p>
بخش کامپایلر این چارجوب یک Just in Time Compiler است به این معنی که کد تمام زبانها به یک زبان میانی به نام اسمبلی ترجمه شده و توسط یک ماشین مجازی (Virtual Machine) بر اساس نیازها و مشخصات هر سیستم‌عامل و سخت‌افزار به اجرا در می آیند.[۲] کتابخانه‌های از پیش نوشته شده که در این چارچوب قرار دارند و در واقع پایه‌های اشیاء و کلاس‌های اصلی (Base Classes) این چارچوب را تشکیل می‌دهند بخش وسیعی از نیازهای برنامه نویسی را تحت پوشش قرار می‌دهند. از این جمله می‌توان به واسط‌های گرافیکی کاربر، دسترسی به پایگاه‌های داده، رمزنگاری، برنامه‌های تحت وب، الگوریتم‌های کار با اعداد و ارتباطات شبکه‌ای را نام برد
</p>
<p>
در ژوئن سال ۲۰۰۰، شرکت مایکروسافت ایجاد چهارچوب نرم‌افزاری دات‌نت، به همراه یک زبان برنامه نویسی جدید به نام سی شارپ را اعلام کرد. چارچوب دات‌نت یک مجموعهٔ وسیع از امکانات برنامه‌نویسی است
</p>
From <a href="http://fa.wikipedia.org/wiki/%DA%86%D8%A7%D8%B1%DA%86%D9%88%D8%A8_%D8%AF%D8%A7%D8%AA%E2%80%8C%D9%86%D8%AA">fa.wikipedia.org</a>